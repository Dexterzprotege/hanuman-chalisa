{
     "intro": "श्रीगुरु चरन सरोज रज, निज मनु मुकुरु सुधारि।\nबरनऊं रघुबर बिमल जसु, जो दायकु फल चारि।। \nबुद्धिहीन तनु जानिके, सुमिरौं पवन-कुमार। \nबल बुद्धि बिद्या देहु मोहिं, हरहु कलेस बिकार।।",
     "outro": "पवन तनय संकट हरन, मंगल मूरति रूप। \n राम लखन सीता सहित, हृदय बसहु सुर भूप।।",
     "l1": "जय हनुमान ज्ञान गुन सागर। \n जय कपीस तिहुं लोक उजागर ॥ 1 ॥",
     "l2": "रामदूत अतुलित बल धामा। \n अंजनि-पुत्र पवनसुत नामा ॥ 2 ॥",
     "l3": "महाबीर बिक्रम बजरंगी। \n कुमति निवार सुमति के संगी ॥ 3 ॥",
     "l4": "कंचन बरन बिराज सुबेसा। \n कानन कुंडल कुंचित केसा ॥ 4 ॥",
     "l5": "हाथ बज्र औ ध्वजा बिराजै। \n कांधे मूंज जनेऊ साजै ॥ 5 ॥",
     "l6": "संकर सुवन केसरीनंदन। \n तेज प्रताप महा जग बन्दन ॥ 6 ॥",
     "l7": "विद्यावान गुनी अति चातुर। \n राम काज करिबे को आतुर ॥ 7 ॥",
     "l8": "प्रभु चरित्र सुनिबे को रसिया। \n राम लखन सीता मन बसिया ॥ 8 ॥",
     "l9": "सूक्ष्म रूप धरि सियहिं दिखावा। \n बिकट रूप धरि लंक जरावा ॥ 9 ॥",
     "l10": "भीम रूप धरि असुर संहारे। \n रामचंद्र के काज संवारे ॥ 10 ॥",
     "l11": "लाय सजीवन लखन जियाये। \n श्रीरघुबीर हरषि उर लाये ॥ 11 ॥",
     "l12": "रघुपति कीन्ही बहुत बड़ाई। \n तुम मम प्रिय भरतहि सम भाई ॥ 12 ॥",
     "l13": "सहस बदन तुम्हरो जस गावैं। \n अस कहि श्रीपति कंठ लगावैं ॥ 13 ॥",
     "l14": "सनकादिक ब्रह्मादि मुनीसा। \n नारद सारद सहित अहीसा ॥ 14 ॥",
     "l15": "जम कुबेर दिगपाल जहां ते। \n कबि कोबिद कहि सके कहां ते ॥ 15 ॥",
     "l16": "तुम उपकार सुग्रीवहिं कीन्हा। \n राम मिलाय राज पद दीन्हा ॥ 16 ॥",
     "l17": "तुम्हरो मंत्र बिभीषन माना। \n लंकेस्वर भए सब जग जाना ॥ 17 ॥",
     "l18": "जुग सहस्र जोजन पर भानू। \n लील्यो ताहि मधुर फल जानू ॥ 18 ॥",
     "l19": "प्रभु मुद्रिका मेलि मुख माहीं। \n जलधि लांघि गये अचरज नाहीं ॥ 19 ॥",
     "l20": "दुर्गम काज जगत के जेते। \n सुगम अनुग्रह तुम्हरे तेते ॥ 20 ॥",
     "l21": "राम दुआरे तुम रखवारे। \n होत न आज्ञा बिनु पैसारे ॥ 21 ॥",
     "l22": "सब सुख लहै तुम्हारी सरना। \n तुम रक्षक काहू को डर ना ॥ 22 ॥",
     "l23": "आपन तेज सम्हारो आपै। \n तीनों लोक हांक तें कांपै ॥ 23 ॥",
     "l24": "भूत पिसाच निकट नहिं आवै। \n महाबीर जब नाम सुनावै ॥ 24 ॥",
     "l25": "नासै रोग हरै सब पीरा। \n जपत निरंतर हनुमत बीरा ॥ 25 ॥",
     "l26": "संकट तें हनुमान छुड़ावै। \n मन क्रम बचन ध्यान जो लावै ॥ 26 ॥",
     "l27": "सब पर राम तपस्वी राजा। \n तिन के काज सकल तुम साज ॥ 27 ॥",
     "l28": "और मनोरथ जो कोई लावै। \n सोइ अमित जीवन फल पावै ॥ 28 ॥",
     "l29": "चारों जुग परताप तुम्हारा। \n है परसिद्ध जगत उजियारा ॥ 29 ॥",
     "l30": "साधु-संत के तुम रखवारे। \n असुर निकंदन राम दुलारे ॥ 30 ॥",
     "l31": "अष्ट सिद्धि नौ निधि के दाता। \n अस बर दीन जानकी माता ॥ 31 ॥",
     "l32": "राम रसायन तुम्हरे पासा। \n सदा रहो रघुपति के दासा ॥ 32 ॥",
     "l33": "तुम्हरे भजन राम को पावै। \n जनम-जनम के दुख बिसरावै ॥ 33 ॥",
     "l34": "अन्तकाल रघुबर पुर जाई। \n जहां जन्म हरि-भक्त कहाई ॥ 34 ॥",
     "l35": "और देवता चित्त न धरई। \n हनुमत सेइ सर्ब सुख करई ॥ 35 ॥",
     "l36": "संकट कटै मिटै सब पीरा। \n जो सुमिरै हनुमत बलबीरा ॥ 36 ॥",
     "l37": "जै जै जै हनुमान गोसाईं। \n कृपा करहु गुरुदेव की नाईं ॥ 37 ॥",
     "l38": "जो सत बार पाठ कर कोई। \n छूटहि बंदि महा सुख होई ॥ 38 ॥",
     "l39": "जो यह पढ़ै हनुमान चालीसा। \n होय सिद्धि साखी गौरीसा ॥ 39 ॥",
     "l40": "तुलसीदास सदा हरि चेरा। \n कीजै नाथ हृदय मंह डेरा ॥ 40 ॥"
}